# Frågor till RedRiver

1. Hur ska det fungera att koppla ihop en anhörig med en användare? Ni skrev i ert mejl att "en användare bör kunna registreras med föräldrars/anhörigs namn". Vi hade en tanke om att både användaren och den anhörige är användare i systemet, och att användaren kan välja en annan användare som sin anhörig (som alltså har rätt att dra tillbaka samtycke). Det är så det fungerar på Facebook t ex.  Har ni tänkt er att det ska fungera på ett annat sätt?

2. Vi tänkte prioritera ner kravet på att användaren ska ångra sig inom 24 timmar, eftersom det inte var med i den ursprungliga kravspecifikationen. Vi har ett krav på att all information ska finnas duplicerad dock, så det finns en möjlighet att eventuellt lägga in det senare igen.

3. Ni skrev i mejlet att en användare bör kunna registreras med bl a personnummer. Då måste ju användaren lämna samtycke först enligt PUL. https://www.datainspektionen.se/fragor-och-svar/personuppgiftslagen/vad-sager-personuppgiftslagen-om-behandling-av-personnummer1/ 
Har ni redan tänkt att det ska ingå i applikationen? T ex en liten checkbox som säger "Jag lämnar samtycke att mina personuppgifter lagras enligt PUL" och mer info om vad ni gör med uppgifterna?

4. Vi har diskuterat säkerhet och temporära lösenord. Vi tycker att det inte känns som en säker lösning. Vi föreslår istället att det görs med en länk som tar användaren till en sida där de får fylla i ett lösenord själva utan att ha fått ett temporärt sådant innan. Vi pratade bl a om att i de fall där man skickar ut temporära lösenord så är det många som inte byter dem. Vad tycker ni?

5. Ska super user kunna lägga till admin-konton i systemet?
